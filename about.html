<!DOCTYPE html>
<html lang="en" dir="ltr">
  <head>
    <meta charset="utf-8">
    <meta name="viewport" content="width=device-width, initial-scale=1">
    <link rel="stylesheet" href="css/main.css">
    <link rel="stylesheet" href="css/header.css">
    <link rel="stylesheet" href="css/about-page-body.css">
    <title></title>
  </head>
  <body>
    <div class="app-container">
      <header>
        <div class="main-heading header-block">
          <h1 class="header-item big-title">PATRAS STEPS FILM FESTIVAL</h1>
          <div class="header-item">2022</div>
        </div>

        <nav class="menu header-block">
          <ul>
            <li class="menu-item"><a class="nav-link" href="index.html">Αρχική</a></li>
            <li class='menu-item'><a class="nav-link" href="about.html">Σχετικά με το φεστιβάλ</a></li>
            <li class="menu-item"><a class="nav-link" href="schedule.html">Πρόγραμμα προβολών</a></li>
            <li class="menu-item"><a class="nav-link" href="contact.html">Επικοινωνία</a></li>
            <li class="menu-item"><a class="nav-link" href="english/index.html">English</a></li>
          </ul>
        </nav>
      </header>

      <div class="about-page-body">
        <p>Για δεύτερη συνεχόμενη φορά,  η Κινηματογραφική Ομάδα των ΠΟΦΠΠ διοργανώνει ένα εαρινό  φεστιβάλ ταινιών μικρού μήκους! Αν είσαι δημιουργός μπορείς και εσύ να στείλεις την ταινία σου τώρα! Αν είσαι λάτρης του κινηματογράφου σε περιμένουμε στις 12-15 Μαΐου στα σκαλιά της Αγίου Νικολάου στην Πάτρα!</p>

        <p>Το φεστιβάλ δεν έχει διαγωνιστικό χαρακτήρα και στόχος του είναι η προβολή ταινιών από όσους περισσότερους δημιουργούς είναι δυνατόν. Δεν θα υπάρχει κόστος για την υποβολή ταινίας ή την παρακολούθηση του φεστιβάλ! Οι ενδιαφερόμενοι και οι συμμετέχοντες μπορούν να ενημερώνονται για τις εξελίξεις και τα νέα του φεστιβάλ σε αυτό το site αλλά και από την σελίδα του φεστιβάλ στο Facebook και Instagram.</p>

        <h2>Λίγα λόγια για τους διοργανωτές</h2>

        <p>Το Κινηματογραφικό Τμήμα των Πολιτιστικών Ομάδων των Φοιτητών Πανεπιστημίου Πατρών (ΠΟΦΠΠ) είναι μία ομάδα φοιτητών και όχι μόνο, που φιλοδοξεί να φέρει στην επιφάνεια τις καλλιτεχνικές ανησυχίες του κάθε ατόμου, μέσα από τον κινηματογράφο. Στόχος της ομάδας είναι τα μέλη να μοιράζονται το ενδιαφέρον και τις γνώσεις για τον κινηματογράφο και να ενθαρρύνουν ανθρώπους με καλλιτεχνικές ανησυχίες να εκφραστούν μέσα από αυτόν.</p>

        <p>Σε εβδομαδιαία βάση πραγματοποιούνται συναντήσεις στο στέκι των ΠΟΦΠΠ, με αντικείμενο το τεχνικό και καλλιτεχνικό κομμάτι της διαδικασίας παραγωγής ταινιών. Επίσης δίνεται ιδιαίτερος χώρος στην συζήτηση και ανταλλαγή απόψεων πάνω σε ταινίες.</p>

        <p>Επίσης, μία από τις κύριες δράσεις της ομάδας είναι οι προβολές ταινιών. Το χειμώνα οι προβολές γίνονται στο στέκι των ΠΟΦΠΠ, κάθε εβδομάδα. Επίσης, κάθε χρόνο, θερινές και φθινοπωρινές προβολές πραγματοποιούνται στα σκαλιά της Αγίου Νικολάου προσφέροντας μία εναλλακτική πρόταση για τις βραδιές των κατοίκων της Πάτρας.</p>

        <h2>Λίγα λόγια για το Φεστιβάλ</h2>

        <p>Φέτος συνεχίζουμε δυναμικά την προσπάθεια μας να αναδείξουμε νέους καλλιτέχνες και κινηματογραφιστές μέσω του Patras Steps Film Festival . Η διοργάνωση αυτή έχει ως στόχο να ενθαρρύνει νέους δημιουργούς να προβάλλουν τις ταινίες τους στο κοινό της Πάτρας καθώς και να προσφέρει νέες κινηματογραφικές εμπειρίες στους θεατές. Σε αυτό το πλαίσιο το φεστιβάλ θα έχει ελεύθερη πρόσβαση προς το κοινό αλλά και προς τους δημιουργούς των ταινιών</p>

        <p>Θα έχετε την ευκαιρία να παρακολουθήσετε το φεστιβάλ από κοντά τον Μάιο , στα σκαλιά της Αγίου Νικολάου, εφόσον το επιτρέψουν οι συνθήκες λόγω μέτρων προστασίας COVID-19. Εναλλακτικά το φεστιβάλ θα διεξαχθεί σε αργότερη ημερομηνία ή διαδικτυακά συμφωνά με σχετική ενημέρωση που θα υπάρξει.</p>

        <h2>Κανονισμοί και Όροι</h2>

        <p>Θα πρέπει να υποβάλετε την δική σας πρωτότυπη δουλειά. Υποβάλλοντας μια ταινία μας παραχωρείτε το δικαίωμα χρήσης του έργου σας για την προβολή του αλλά και την προώθηση του φεστιβάλ για την περίοδο δύο ετών. Θα γίνουν δεκτές ταινίες μυθοπλασίας, ντοκιμαντέρ και κινουμένων σχεδίων, αλλά όχι ταινίες που περιέχουν τοποθέτηση προϊόντος ή διαφήμιση. Θα πρέπει η παραγωγή της ταινίας να έχει ολοκληρωθεί έως και πριν 5 έτη. </p>

        <p>Προκειμένου να συμμετέχετε στο φεστιβάλ, θα πρέπει η υποβολή της ταινίας σας να έχει ολοκληρωθεί μέχρι και τις 15 Απριλίου 2022. Θα γίνουν αποδεκτές έως δύο ταινίες ανά σκηνοθέτη.</p>

        <p>Ο αποστολέας είναι υπεύθυνος για την εκκαθάριση δικαιωμάτων και αδειών σχετικά με κάθε υποβολή. Το φεστιβάλ δεν φέρει καμία ευθύνη. Σε περίπτωση που οι συμμετοχές υπερβούν τη συνολική διάρκεια του φεστιβάλ, η ομάδα του κινηματογραφικού είναι υπεύθυνη για την τελική επιλογή των ταινιών που θα προβληθούν.</p>

        <p>Η ομάδα του κινηματογραφικού διατηρεί το δικαίωμα να χρησιμοποιήσει τις επίσημα επιλεγμένες ταινίες ή μέρος αυτών για σκοπούς προβολής του φεστιβάλ και για μελλοντικές προβολές που θα φέρουν τον τίτλο του φεστιβάλ και το όνομα της ομάδας.</p>

        <p>Οι συμμετέχοντες έχουν την υποχρέωση να μας γνωστοποιήσουν αν παραχωρούν το δικαίωμα για διαδικτυακή προβολή της ταινίας τους στην περίπτωση που το φεστιβάλ πραγματοποιηθεί διαδικτυακά.</p>

        <p>Δεν θα υπάρξει κάποιο κόστος για την υποβολή, την αποδοχή και προβολή της ταινίας σας. Επίσης, δεν θα υπάρξει χρέωση στους θεατές που θα παρακολουθήσουν την ταινία σας.</p>

        <h2>Οδηγίες και Απαιτούμενα Υποβολής</h2>

        <p>Η ταινία θα πρέπει να υποβληθεί μέσω της σελίδας FilmFreeway που θα βρείτε στο τέλος των οδηγιών. Τα επιπρόσθετα αρχεία που ζητούνται θα πρέπει να σταλούν στο e-mail του φεστιβάλ kinimatografiko.pofpp@gmail.com . Σας προτείνουμε να καταχωρήσετε την ηλεκτρονική διεύθυνση του φεστιβάλ στο βιβλίο διευθύνσεών σας έτσι ώστε να μην χαθεί κάποιο e-mail.</p>

        <p>Η διάρκεια της ταινίας δεν θα πρέπει να υπερβαίνει τα 30 λεπτά. Το φεστιβάλ διατηρεί το δικαίωμα να δέχεται ταινίες μεγαλύτερης διάρκειας σε εξαιρετικές περιπτώσεις.</p>

        <p>Η ταινία θα πρέπει να είναι σε ανάλυση Full HD (1920×1080 pixel). Σε ορισμένες περιπτώσεις θα γίνουν αποδεκτές και ταινίες σε ανάλυση HD (1280×720 pixel). Οι υποστηριζόμενες κωδικοποιήσεις θα είναι η h.264 γνωστή και ως MPEG4 με μορφές αρχείων mp4 ή mkv.</p>

        <p>Ο ήχος θα πρέπει να είναι στερεοφωνικός (τουλάχιστον 128kbps) ή μονοφωνικός (τουλάχιστον 96kbps). Οποιαδήποτε άλλη μορφή ήχου δεν θα είναι εφικτό να υποστηριχθεί από το φεστιβάλ.</p>

        <p>Επιπρόσθετα, μαζί με την ταινία θα πρέπει να υποβληθούν μια φωτογραφία ή αφίσα σχετική με την ταινία με διαστάσεις poster Α3 με ανάλυση 300dpi.</p>

        <p>Προαιρετικά, μπορεί να υποβληθεί και ένα αρχείο κειμένου με μια μικρή περιγραφή της ταινίας και λίγα λόγια για τον/ην σκηνοθέτη. Επίσης, θα ήταν θεμιτή μια φωτογραφία του σκηνοθέτη ή της ομάδας που δημιούργησε την ταινία.</p>

        <p>Λόγω της ανοιχτής φύσης του φεστιβάλ προτείνουμε να μας αποστείλετε και μια πλήρη λίστα διαλόγου της ταινίας στα αγγλικά, σε ψηφιακό αντίγραφο με μορφή srt. </p>

        <div class="submit-btn">
          <a href="https://filmfreeway.com/PatrasStepsFilmFestival?utm_campaign=Patras+Steps+Film+Festival&utm_medium=External&utm_source=Submission+Button"><img src="photos/submit.png" alt=""></a>
        </div>

        <h2>Πρόγραμμα</h2>

        <p>Μέχρι τις 15 Απριλίου 2022 σας καλούμε να υποβάλετε και εσείς την δική σας ταινία μικρού μήκους!</p>

        <p>Το φεστιβάλ θα πραγματοποιηθεί 12-15 Μαΐου στις σκάλες τις Αγίου Νικολάου στην Πάτρα!</p>

        <p>Μετά το πέρας της περιόδου υποβολών θα ανακοινωθεί και το πλήρες πρόγραμμα!</p>


      </div>
    </div>
  </body>
</html>
